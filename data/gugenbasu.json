{
    "title":"古今背書方法",
    "lists": [
        "一專心讀書"
        ,"凡讀書須整頓几案,令潔淨端正,將書冊整齊頓放，"
        ,"正身體,對書冊,詳緩看字,仔細分明讀之。"
        ,"須要讀得字字響亮,不可誤一字,不可少一字,不可多一字,不可倒一字"
        ,"不可牽強暗記,只是要多誦遍數,自然上口,久遠不忘"
        ,"古人云:「讀書千遍,其義自見」。"
        ,"謂熟讀則不待解說,自曉其義也。"
        ,"余嘗謂讀書有三到:謂心到、眼到、口到，"
        ,"心不在此,則眼不看仔細;"
        ,"心眼既不專一,却只漫浪誦讀,決不能記,記亦不能久也。"
        ,"三到之法,心到最急,心既到矣,眼口豈不到乎！"
        ,"[（宋 朱熹 朱子童蒙須知）]"
        ,""
        ,"二讀書方法"
        ,"凡讀書:整容,定心,看字,斷句,慢讀;務要字字分曉。"
        ,"毋得目視他處,手弄他物。"
        ,"仍須細記遍數,如遍數已足,而未成誦,必欲成誦;"
        ,"遍數未足,雖已成誦,必滿遍數;"
        ,"猶必逐日帶溫,逐旬逐月通理,以求永久不忘."
        ,"[明屠羲時 童子禮]"
        ,""
        ,"註:讀書不在多,能一精熟功夫,積久自然有得。"
        ,"今子弟多勉強記誦,為師者又假此為功,以取悅父兄;"
        ,"遂不計生熟,慢令加讀,旋即遺忘,所宜戒也。"
        ,""
        ,"三熟讀之法"
        ,"凡背讀熟書,逐字逐句,要讀之緩而又緩,思而又思,使理與心浹。"
        ,"朱子所謂精思、所謂虛心涵泳;"
        ,"孔子所謂溫故知新,以異於記問之學者,在乎此也。"
        ,"[程畏齋讀書分年日程]"
        ,""
        ,"四百遍為度"
        ,"讀書以百遍為度,務要反覆熟嚼,方始出味。"
        ,"使其言皆若出於吾之口,使其意皆若出於吾之心,融會貫通,然後為得。"
        ,"如未精熟,再加百遍可也;仍要時時溫習。"
        ,"若工夫未到,先自背誦;含糊強記,總是認字不清,見理不透,徒敝精神,無益學問。"
        ,"[明 何倫 何氏家規]"
        ,""
        ,"五精熟為貴"
        ,"讀書自須成誦,熟讀而未能精思者有之矣,未有不能記憶而能有得者也。"
        ,"自幼至長,應讀之書甚多。"
        ,"今之課讀者,初讀生書時,學生強記以塞責,先生以能背而即止。"
        ,"踰時漸忘,後來即加溫習,已須多讀遍數,重費工夫。"
        ,"迨讀書漸多,工夫漸少,溫習難遍,多所遺忘。"
        ,"繼以溫理苦難,師生皆以為畏,直至廢棄舊書,同於未讀,則前功盡棄,終身無精熟之書矣。"
        ,"看讀百遍,背讀百遍之法,似乎迂苦難行,"
        ,"不知百遍之功,中材皆能熟記,背讀百遍,尤能牢記,不至趁口讀過,亦收放心之一法也。"
        ,"又復連前帶背,每日溫背,不費工夫,溫書雖多,無虞難遍,"
        ,"是雖勤苦於前,而終得收效於後也。"
        ,"前輩常云：「讀生書,莫待溫時熟。」"
        ,"言初讀時,必使透熟,終身不忘也。"
        ,"又云：「讀溫書好像生時讀。」"
        ,"言已精熟,惟恐趁口讀過,必須字字分明,句句體認,如讀生書也。"
        ,"二語與程氏所言相表里。"
        ,"總之讀一句,熟一句,得寸則寸,則工夫不致浪費虛擲,終身受用不盡矣。"
        ,"[程畏齋讀書分年日程]"
                  ]
}